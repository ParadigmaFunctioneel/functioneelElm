# Nut en noodzaak van de module

Een paradigma is een 'manier van denken', in deze context een manier van denken over het oplossen van problemen met behulp van software. In de loop der jaren zijn hier verschillende 'denkwijzen' ontwikkeld. Een specifieke manier van denken kan helpen om een probleem makkelijker op te lossen. 

Het Nederlandse informaticacurriculum voor het VO besteedt middels 'keuzedomein J' aandacht aan het begrip Paradigma. In het eerste deel van de module wordt aandacht besteed aan verschillende paradigma's. Een aantal belangrijke worden uitgelegd. Er is aandacht voor *recursie*. Vervolgens wordt één van de belangrijke alternatieve programmeerparadigma's verder uitgewerkt, namelijk Functioneel Programmeren. 

